Pour uerdure ne pour pree ·
ne pour fueille · ne pour
flour  ne nule chansons ne magree ·
se ne muet de fine amour · maiz
li faignant proieour · dont ia dame
niert amee  ne chantent fors quen
paschour · mors se plaignent sanz
dolour ·
Dame tieg pour enganee · qui
croit faus dru menteour · quar honte
a longe duree · qui auient par tel fo¬
lour · et ioie a pou de sauour  qui
en tel lieu est gastee · sen li atant
de uigour  ele het sa deshounour ·
Fausse drue abandounee · ueut
les nos · et puis les lour · ne ia sa¬
mour niert emblee · que nel sachent
li plusour · maiz la dame de ualour ·
bele et bone et acesmee · qui ne croit
losengeour  doit on prisier nuit · et
iour ·
Mout ma amours atournee · dou¬
ce painne · et bel labour · ne ia pour
rienz qui soit nee · ne guerpirai ceste
hounour · damer toute la meillour ·
qui soit par les bons loee · maiz de
tant sui en errour  conques namai
sanz freour · 
Bien sest amours afermee · en
mon cuer alonc seiour · que iai pluz
haute pensee · que tuit cist autre a¬
meour · maiz li faus enquereour ·
font oeure maleuree  engiens de
maintes coulours · pour metre ioie a
tristour ·
Dame cele part ne tour · que
mamours ne soit doublee · et mi de¬
sirrier greignour  dont ie morrai sãz
retour · 
