Samours ueut que
mes chans remaig¬
ne · et la bele le me desfent · qui
mon cuer angoisse et mahaigne 
ie nen quier maiz auoir talent ·
ainz uueill mieuz quele me de¬
straigne · sele uoloit estre com¬
paigne · de la doleur que pour li
sent  or li proi que pitiez len
praigne ·
Et que de moi greuer se faig¬
ne · trop maire et pauinne souuent ·
maiz nest pas drois que ie men
plaigne · samours fait son ꝯmande¬
ment · puiz que li ameres lenseig¬
ne · bien feroit · maiz ele ne daig¬
ne · sele mamoit si loiaument  ꝯ
si oeill men firent lenseigne ·
Certes ia plus ne li querroie ·
pour tant porroie ie guerir  de cest
mal qui si affebloie · mon cuer qui
ne la puet hair · si mest bel quele
mi guerroie · et se ie cest mal refu¬
soie · ia puis ne deuroie ioir  des
biens donc la doleurs est moie ·
A ce ꝯsert de cuer et proie · uoit
len mout pou de bien uenir · ia
diex ne doint que men recroie · por
mal qui men puisse auenir · se
dous reguars ne mi faunoie · li bel
oeill que ses cuers menuoie · sil ne
decoiuent par mentir  font bien
samblant que ie les croie ·
Et ie si fais · pluz dous messa¬
ge · ne mi porroit ele enuoier · que 
ceus qui sunt de son parage · pour
ma grant doleur alegier · mout en
sui liez en mon corage · et si puiz
bien auoir damage · puiz que si sui
en son dangier · quausi priue uoit on
sauuage ·
Qui damours nauroit autre gua¬
ge · que iai · samast de cuer entier 
si ꝯ ie fais · en grant folage · aueroit
mis son desirrier · blondiaus met son
cuer en hostage · la u il na point de
uisnage · fors biau samblant sanz o¬
troier · maiz ni claime point direrage ·
