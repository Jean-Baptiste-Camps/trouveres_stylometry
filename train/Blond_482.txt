Bien doit chanter qͥ
fine amours adrece ·
de ioie auoir · maiz pas ne men
semont · quen moi ne truis ne
ioie ne leece · par quoi ie chãt ·
ne ne sauroie donc · et non¬
pour quant · se cist mauz ne
despont · quentre ma dame · et
fine amour me font · bien puis
morir que ia mot nen sauront 
se par mon chant nen seuent la de¬
strece  u par mon uis donc la cou¬
 leur defont  · 
Ne ma rescous faintise · ne pe¬
rece · que ma dame me mait naure
parfont · dun douz reguart dont la
plase me blece · quele me fist des
biaux iex de son front · nen puis gue¬
rir se mire ne mi sunt · alaide de
son cuer qui confont · moi et le miẽ ·
dont plus laim en cest mont · qua
estre rois de la greigneur hautece 
se diex ioie ne guerredon men
doint ·
I a pour doleur que iaie niert
ius mise  ma uolentez damer ue¬
raiement · quil mest auis que de
loins lai aprise · nonques pour ce
namai mainz loiaument ·  si sai
bien que faillir asa gent  ne doit a¬
mours · se droiture ne ment · maiz 
pluz doune doleur a un qua cent ·
las ie sui cil qui pluz grieue et iusti¬
se  maiz cest auques par mon ꝯmẽ
cement 
Que iai dolour · maiz ne fust
pas assise · en cors u cuers amast si
leaument · maiz de tel lieu mest ue
nue et tramise  dont ie ne doi refu
ser le tourment · bien fait amours
de moi ason talent · et esperance ·
et ma dame ensement · mout mẽ¬
gignent entreles doucement · ne sai
se ia auront iour couuoitise  de 
moi rendre nul guerredounement ·
 Mout fu amours corageuse et                      
hardie · quant en mon cors uuit mõ
cuer assaillir · certes non fu · quele ni
uenist mie · sele cuidast quele i de¬
ust faillir · maiz tant connut uolen¬
te et desir · que de mon cuer ne se
uoudrent partir · dun douz reguart
fist uerge a moi ferir · maiz mar la
ui en si biaux iex cueillie  se ma da¬
me la fait pour moi trahir ·
Pour qui iai moi et toute rien
guerpie · sor me uoloit ason des re¬
tenir · quil nest doleurs damours ·
ne dautre enuie · qui mon uoloir en
peust departir · se loiautez uoloit
maus detenir · et amours ueut ses
bieus adroit partir · encor porroie a¬
grant bien auenir · maiz en li est pi¬
tiez si endormie  quel ne me ueut o¬
cirre ne guerrir ·
