Rose ne mi dou¬
ne talent · de ioie a¬
uoir · ne de faire chancon · quar la
uaillanz aqui mes cuers satent ·
ma fait lonc tans renuoisier en par¬
don · maiz li confors de sa tresgrãt
uaillance · ma fin amant tenu
en esperance  de ioie auoir · et separ
li nel ai  tout sanz quidier sai biẽ
que ie morrai ·
Ire et anui me font auoir sou¬
uent · faus losengier · qui ia naient
pardon · et demandent pour coi ie
uois chantant · maiz se dieu plaist
ia ne sauront le nom · de la tresbele
en qui iai ma fiance · iamar de ce se¬
ron en tel doutance · quar qui la uoit ·
dire puet tout de fi  quainc de mes
ex si bele rienz ne ui ·
Ie ne me doi mie desesperer · se
la bele fait de moi son uoloir · quele
a pooir de pluz guerredouner que ie
ne puis desseruir par doloir · maiz
quant pluz laim · et mainz a de moi
cure · si fais com cil qui met en auen¬
ture · quant que il a · et ne si set
guaitier · et pert pour ce quil cuide
guaaignier ·
Tenir se doit fins cuers abien
amer · que pour trauaill ne sen doit
ia mouuoir · et sachiez bien quil ne
fait fors ghiller · qui du partir a ta¬
lent · ne uoloir · maiz li miens cuers
en amours croist et dure · ne ia pi¬
tiez dont ie la truis si sure · nen iert
si loins · que ne mi uiegne aidier  se
loiautez mi puet auoir mestier ·
