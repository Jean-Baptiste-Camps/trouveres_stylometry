De bone amour · et de loial
amie · me uient souuent
pitiez et remembrance · si que iamarz
anul iour de ma uie · noublierai son uis
ne sa samblance · porquant samours ne
me ueut pluz soufrir · quele de touz ne
face ason pleisir · et de toutes · maiz ne
puet auenir · que de la moie aie bone
esperance ·
Conment porroie auoir bone esperan¬
ce · de bone amour · et deloial amie · as
ieuz · au uis · ala douce samblance · ia na¬
uendra anul iour de ma uie · amer mestuet
car ne men puiz tenir · cele qui ia ne uen¬
dra apleisir · et de tel mort ma iugie a
morir · dont ie ne puiz ueoir ma deliuran¬
ce ·
Ie ne uoiz pas querant tel deliurance ·
par coi amours soit de moi departie · ne
ia nul iout nen quier auoir puissance ·
ainz amerai ce qui ne maime mie · car
cele est tieux pour cui plaig et souspir ·
que ma doleur ne deigneroit oir · saim
assez mieuz celer mon bon tesir · que di¬
re rienz qui li tourt agreuance ·
Ne uous deuroit pas tourner agreuan¬
ce · se ie uous ai dame pluz que ma uie ·
car cest la rienz uiai greigneut fiance ·
quant par moi seul uous os nomer amie ·
et pour ce faiz maint dolereus souspir ·
quant ne uous puis ne ueoir ne oir · et
quant uous uoi · ni afors du taisir · car si
sui pris que ne sai que ie die ·
