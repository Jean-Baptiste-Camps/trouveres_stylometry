Quant bone ame et fine
amours mie prie · encor
ferai chancon cointe et iolie · ne ia
ne qiuer quenuiens mot en die · car
onques nes amai · ne ia nes amerai ·
et quis aime · bien sai  quil fait cru¬
el folie · quemueus sunt plain de
grant uilenie ·
De bone amour sai quest preste et
guarnie · de guerredon de confort et
daie · uers fin ami quant de cuer la ser¬
uie · pour ce la seruirai · tant que pour
li morrai · u par son gre saurai · ꝯgrant
ioie est damie · que ia sanz li naurai
cointable uie ·
La haute honours que iai de uous
oie · et li granz pris · dame mocit den¬
uie · fine biautez · sens plainz de courtoi¬
sie · dont en uous tant trouai · quant
uoeoir uous alai · que par ce enamai  la
uolente hardie · du desirrier que fins a¬
mis noublie ·
Fine amours est de tel force establie 
que seur touz bons cleurie droit et
mestrie · ia fins amis niert teus que
men desdie · car ie li otroiai · que suẽs
sui et serai · en li me fierai · et en sa
seignourie · qui les bons fet · et de bons
est norrie ·
Dame merci · tres granz amours
me lie · qui mest u cuer racinee et flo¬
rie · si nai pooir que ie la contredie · aĩz
di que iatendrai · od les mauz que ien
trai · ne ia poir ne querrai · que uous
soiez trahie · par faus amant ·camours
na en baillie ·

