Chanters me plaist qui
de ioie est norriz ·
quar par esfors ne puet nus chã¬
con faire · puis que soulaz est de
fin cuer partiz · painne icouuient
ainz ꝯ li puist retraire · maiz cil
quamours et talens fait chanter ·
de legier puet bone chancon trou¬
uer · ce que nus hom ne feroit
sanz amer ·
De bone amour est mes cuers
esiois · onques nama cil qui sen puet
retraire · li anuious en font plaintes
et cris · quele ne deigne ason seruice
atraire · maiz ma dame doi ie mout
mercier · qui nuit et iour me fait
ali penser · si ne me puet de rienz
tant honorer ·
Quant ie regart son cors · et ioi
ses dis · et uoi son uis touz li cors
men esclaire · apres en sui dolanz · et
esbahiz  quant ie ne puis de grãt
ioie achief traire · et ie conment ·
quant nos ali parler · ne nai uoloir
quele deignast cuider · tant me ꝯ¬
uient sa grant ualour douter ·
