Quant li tanz rauerdoie cõ¬
tre le tanz pascour · uis
mest que chanter doie · apres ire
et dolour · donc tant auoir soloie ·
pour furnir fine amour · mes se
ma dame auoie  assez auroie ho¬
nour · Que mes cuers ne ueut nul a¬
uoir  fors li cui nen daigne chaloir ·
Grant painne a et grant ire · en a¬
mour maintenir · pluz que ne pous
puis dire · qui tant la ueut seruir · pour
ce muir amartire · que ne men puis
partir · fouz est qui ce desirre · dont
il cuide morir · Que mes cuers ·
Mout petit meust ore ice que chant
mestier · de faillir me manace · quant
ie pluz la requier · ne pour mal que
me face · nen quier mon cuer chang̃ ·
pechie fet sel pourchace · mire et mon
destourbier · Que mes cuers ·
Mout ai chier comparee · ceste a¬
mour lonc tanz a · de ma dame ho¬
nouree · sel ueut si mocirra · et sil ne li
agree · ne sai que ce sera · or criem que
diex me hee ·se de moi merci na · Q̃
mes cuers ·
O diu ce sachiez bien de uoir · que
nule autre nen uueill auoir · 
