Compaignon ie sai tel cho¬
se qui chanter me fet so¬
uent · dame pluz bele que rose · qui
maintient ioie et iouent · gueriz est
qui seruir lose · et qui sa merite a¬
tent · quades est sa chambre enclose ·
de tous biens entierement · tout ades
men resouuient · Droit a qui amors
maintient  puiz quoneurs et priz len
uient ·
Douce dame debonaire · tant ne mi
ferez de maus · se me faisiez uestir haire ·
ie cuideroie estre saus · tant ne mi ferez
mal traire · que ne soie pluz loiauz ·car
uostre clers uis mesclaire · pluz que lestoi¬
le iournaus · tout ades men resouuient ·
Droit a ·
Dame en qui iai ma fiance · car aiez
merci de moi · que uaut longe demourã
ce · cuer et cors tout uous otroi · car
tant uous aim douce et franche · et ie
bien faire le doi · quen oous asens et
uaillance · biaute · honour ensi croi ·tout
ades men resouuient · Droit a ·
