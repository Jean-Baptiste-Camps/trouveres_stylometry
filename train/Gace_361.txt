Ala ioie que desir tant · damors
qui ma asoi tourne · ne
puis leissier que ie ne chant · puiz que
ma dame uient agre · en cui iai mis
mon cuer et mon pense · atrestoute
ma uie · maiz trop me font anui so¬
uent · genz qui diez maleie ·
A touz faiz ioie sans talent ·neis
ciauz que de mon cuer he · felon anui¬
euz · mesdisant · dont deable font tel
plente · que trestoute lor poeste · tournent
en felenie · ancoiz sunt du mal apense ·
que lamour soit iehie ·
Petit puet laguerre ualoir · quant ma
dame uoudra amer · et sele atalent · ne
uoloir · du plus loial ami trouer  qui
soit · dont me puis ie  monter · uanter · qͣ
haute honeur damie  neporroit nus a¬
mis monter · pour nule seignourie ·
Se longue atente · et bon espoir · ne me
font amours recourer · dont mont a¬
mours trahi pour uoir · car touz iours le
mont fet cuider · maiz uns clers uis ma
ꝯforte · qui mainte en a trahie · et si sai
quen desesperer · aorgueill et folie ·
Bele douce dame merci · de moi qui
ainc maiz ne fui priz  damours · maiz
or men est einsi · qua tous amans men
aatiz · de cuer uous proi uolenteiz · quẽ
uostre ꝯpaignie  macueilliez · ainz quil
men soit piz · par felenesse enuie ·
Dame mout ai petit serui · atel dõ
ꝯ ie uous ai quis · maiz mes cuers ma
uers pous pleui · destre li pluz loianz a¬
mis  del mont · si le serai touz dis · qua¬
mour nai pas leissie · ainz est toute en
moi ce mest uis  tant qua loial par¬
tie ·
Odin proi et mant et deuis · que ce¬
ste chancon die · aciaus quil saura
ententiz  damer sanz tricherie ·
