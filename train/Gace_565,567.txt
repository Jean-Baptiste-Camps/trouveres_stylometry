Cil qui damour me conseil¬
le · que de li doie partir ·
ne set pas qui me resueille · ne quel
sunt mi grief souspir · petit a sent
et uoisdie · cil qui me ueut chastoier ·
nonques nama en sa uie · si fait trop
nice folie · qui sentremet du mestier ·
dont il ne se set aidier ·
Ha  blanche · clere · et uermeille · de
uous sunt tout mi desir · car faites une
merueille · droiture et raison faillir · que
ie uous tieigne aamie · drois nel por¬
roit otroier · se uostre granz seignourie ·
plainne debonte guarnie · ne mi uuelent
conseillier  mar uous ui et ma mort
quier ·
Poures cuers se desconseille · et lait
de paour morir · et uiguereuz sappareil¬
le · en biau confort de guerir · dame maiz
rienz que ie die ne me me uaut · quar
ie sourquier · sun petit de felonie · espri¬
se de uilene · uous fait pitie desuoier 
mar uous oi tant prisier ·
Qui trop haut bee · et teseille · maint
desconfort puet oir · maiz tresgranz a¬
mours pareille · ce que li plaist asoufrir ·
sa tresgrande seignorie puet monter et
auoier · douce dame uostre aie · cele qui
ma enbaillie · puet bien condiure · et
haucier  mon outrageus desirrier ·
Dedenz mon cuer monte treille · tou¬
te preste de flourir · fine amours bone ·
et feeille · qui la deigneroit ioir · maiz a¬
mours qui nest ioie · ne puet cuer eslee¬
cier · se la mors ne me chastie · ma uolentea
manemie · ne puis mon biau tort chan¬
leissier  ne mon outrage changier ·
