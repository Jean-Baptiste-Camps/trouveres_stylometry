Quant uoi le tans bel et
cler · ainz que soit nois ne
gelee · chant pour moi reconforter · car
trop ai ioie oubliee · merueull moi ꝯ
puis durer · quant ades me ueut
greuer  du monde la mieuz amee ·
Bien set ne men puis torner · pour
ce criem que ne me hee · maiz nen faiz
mie ablasmer · car teus est ma desti¬
nee · ie fui faiz pour li amer · ia dex
ne mi laist fausser · nis sele ama mort
iuree ·
Mout me plaist areguarder · li pais
et la contree · u ie nos souent aler ·
pour la gent mal apensee · maiz si ne
sauront guarder · sel me ueut ioie do¬
ner  que bien ne lor soit emblee ·
Quant oi en parole entrer · chascun
de sa desirree · et lor menconge acon¬
ter · donc il font tel assamblee · ce me
fait mire doubler · si me font grief
souspirer · quant chascuns son trichier
uee ·
Amours bien uous doit membrer · sil
est aaise qui pree · quant pluz cuit mer¬
ci trouer  et pluz est mire doublee · ce
me fait mout trespenser · que nos maiz
ali parler · de rienz sil ne li agree ·
Bien me deust amender · sanz ce
quele en fust greuee · maiz pour dieu
li uueill mander · quant ni ai merci
trouee  quautre ni uueille escouter · car
mout li deuroit peser  sert de faus a¬
manz gabee ·
Ma chancon uueill definer · Gui ne
uous puis oublier · pour uous ai la
mort blasmee · 
