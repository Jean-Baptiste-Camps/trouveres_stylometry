Ie ne me doi pluz taire · ne
tenir · que ie ne chant · et si
nel puis laissier · quar li douz
tanz qui fait les pres perdir 
fait ma ioie pluz tost recoumen¬
cier · et une amours qui mest
sanz delaier · entree u cuer nou¬
uele · sanz mentir · or doinse dex
que biens men puist uenir ·
Biaux sire dex porrai ie ia sen¬
tir · les biens damours donc iai tel
desirrier  nenil · quar ie les pert
par trop seruir · autre fourfait ni
porroie cuidier · quar ie ne sen ainc
de faus cuer proier · si en puis bien
pluz longement languir · quar ce que
iaim · ne sauroie trahir ·
Mar acointai son gent cors le plai¬
sant · et son fin cuer u il na quen miu¬
drer · que tant ma fait de mal aesci¬
ant · pluz quautres hom ne porroit
endurer · nest merueille samours me
fait douter · sa grant force · quel mõt
na si puissant  qui contre li peust a¬
uoir grarant ·
