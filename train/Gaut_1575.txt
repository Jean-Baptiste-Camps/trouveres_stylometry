Se iai este lonc tanz
hors du paiz · et tout
ades et sans gieu et sanz ris · u ie
aissai la rienz que pluz amoie · de
maint ennui ai puis este seruis ·
et eschapez de perilleuse uoie · et se
ie uueill dire chose dont on me
croie  gi ai este dolans et esbahiz ·
et tout ades et sanz gieu · et
sanz ris · et diex merci · et dont
me uenist ioie  quant ie ma dou¬
ce amie ni auoie ·
Tous iours li ai este loiauz
amis · et serai maiz en a quel leu
que ie soie · si ferai ce ie ai
entrepris · de ceste amour · qui form̃t
me maistroie · or seroie ie folx se
men partoie · quar touz iours
ai este ason deuis · et serai maiz
tant ꝯ serai uis · et par raison · se
ie or li failloie  quant que iai fait
par droit perdre deuroie ·
Ia nus seriuces ne sera mais pe¬
ris · afin amant · qui en douz lieu
lemploie · maiz li miens est en a¬
uenture mis · quar tant redout cele
u mes cuers saploie · le cors agent ·
mameletes u pis · gorge pluz blan¬
che que nest ne nois ne lis · ce ni
faut pas · ele est et simple et coie ·
maiz ele a cuer felon qui trop mes¬
froie ·
Ie me plaig mout del debone¬
re uis · du biau samblant que trou¬
uer isoloie · quele me fist · tant que¬
le mot soupris  par trahison quau
treble multeploie  ma fait chose q̃
dire noseroie · quant mesgardoit ·
dont me faisoit un ris · lors mert a¬
uis que fusse en paradiz · quant
mieuz la serf · et ie pluz en desuoie 
du guerredon que auoir en deuoie ·
Ie sai de uoir que gi ai a¬
nemis · faus et felons · mout
dout quel ne les croie · qui par
mentir se sunt si auant mis 
quil meslongent de ce quauoir
uoudroie · u ie di uoir  la leaus
foloie ·
