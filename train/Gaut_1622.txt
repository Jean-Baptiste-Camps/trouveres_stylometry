Quant la saisons sest
demise · del tanz deste
bel et plaisant · quil fait froit · et
uente bise · et li oisel sint tuit tai¬
sant · lors me semont que ie chant 
amours qui mesprent et atise · et
me fait estre par samblant · en¬
uoisie en itel guise  que du cuer
plour la uie chant ·
Par grant force de iustise fait a¬
mours de moi son talant · trop me
tient asa deuise · et si nest mie aue¬
nant  ce quel mocit mes iex uoi¬
ant  me fait que mes cuers leime
et prise · pluz que nule autre rienz
uiuant · sanz orgueill · et tout saĩz
faintise · ne faiz fors que merci de
mant ·
Ou sera ele donc prise · la mer¬
ciz que uois pourchacant · onques
ni trouuai franchise · ne dautre ne
la uois querant · et sele mi faut
de guarant · donc sai ie bien que ·
ie ai ma mort quise  en li · et en
son bel samblant · maiz ce me recon¬
forte et prise  que se ie muir cest por
uaillant ·
