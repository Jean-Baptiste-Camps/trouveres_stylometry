Une chose ai dedenz mon
cuer emprise · nen ai
repos · ne ne men quier lasser ·
quar tant me plaist que ne men
puis tourner · ma uolentez est
si ama deuise  que ie pener ·
uueill pour cele qui einsi me iu¬
stise · quar li amer · mestuet il
tant · bien le uous puis moustrer 
toute autre amour men ꝯuient ou¬
blier ·
uous oes bien la maniere · et la
guise · dont ce me uient quil me
conuient chanter · et la ioie que
uous moez mener · uous fait sauoir
dont uient · et ou est prise · en esguar¬
der · nonques nul iour neu pluz de
mon seruise  fors quen parler  me
set el bien si bel samblant moustrer 
ie criem par tant ne sen pueille
passer ·
Mout est sage · courtoise · et biẽ
aprise · tant douce rien ne porroit
on troruier · et samble bien quel nait
nul mal penser · maiz quen li ait et
pitie · et franchise  pour conforter ·
ie sai pour uoir quen li aima mort
prise · quar demourer · puet ele tant
amoi guerredouner  que de legier
sen porra acutter ·
En li ne faut · fors tant que
fust souprise  damours cele que
uous moez loer · cheueus a blons · 
uis riant · et cler · fres · et riant ·
pluz quie nule cerise · ne sai sa per ·
le col ablanc · ꝯ noif senr branche
assise · atort blasmer · me uueill
de ce quensi le moi loer · tant est
bele ꝯ ie la sai amer ·
