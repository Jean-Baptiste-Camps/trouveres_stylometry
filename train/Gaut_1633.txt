En grant auenture ai
mise · la dolour quai
eue tant · maiz ce malume et a¬
tise · que li pluz loial amant · sõt
mais mout petit ioiant · las se
ie pert mon seruise · et le douz
guerredon grant · que mes cuers
tant aimme · et prise· quailleurs
ne uait desirrant · encor mi uois a¬
tendant · maiz trop dout uostre frã¬
chise ·
Pour li ai tel chose emprise · qui
souuent me fait dolant · et me main¬
ne en tante guise · quen ueillier et
en pensant · men uois ie la nuit pas¬
sant · bien me tient en sa iustice · si
naim ie nule rienz tant · ꝯme celi u
iai prise · ma mort en son bel samblãt ·
folz est qui me uait plaignant · ie
lai pourchacie et quise ·
Dame en qui biautez sest mise ·
cheueuz blons · cors auenant · et de
blanchete esprise · uermeille bouche · et
riant · uis traitis fres et plaisant · so¬
ez desouz sa chemise · ie nel sai fors
en quidant · certes de sa seandise · ne
sai ie nule uuiant · grasse · et graille ·
et bien parlant  la fist diex asa de¬
uise ·
Mis me sui en ceste painne · que
chascun iour sent doubler · et ades
cist mauz mengrainne · quele me
fait endurer · ie nen puis uis escha¬
per · quar ma santez mest lontain¬
ne · qui si me fait effreer · cele est de
cruaute plainne · qui la me porroit
douner · simple chiere set moustrer 
maiz il na pluz male u rainne ·
uers moi est dure et soutainne ·
nochoison ni set trouuer · se diex ꝯme
doint bone estrainne · fors tant que
ie los amer · ele en fait mout ablas¬
mer · quant ele est de ce uilainne 
quele ne me puet ueer · ia est ce la
premerainne · que ionques osaisse a¬
mer · nus ne men porroit tourner 
que ne soit la daerrainne ·
