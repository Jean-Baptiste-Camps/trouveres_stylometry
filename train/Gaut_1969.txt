Quant li tans pert sa cha¬
lour que la flours blan¬
che est palie · cil oizel pour la froidour ·
nen chante ne ne crie · desque ce
uient en pascour · lors chantent et
nuit et iour · he  las chaitis einsinc
ne mest il mie · touz iours ai duel ·
ainc neu ioie en ma uie ·
Se ie uif en grant poour ne uous
en merueilliez mie · puis que li faus
trahitour ont tout le mont en baillie ·
sour toute rienz et ualour · largece ·
pris · et hounour  nous ont einsi du
tout apeticie  et ont tant fait que
merciz est faillie ·
Mout ai au cuer qua grant do¬
lour · quamours pert sa seignorie · qui
ia ot pris et ualour · et ioie sa guaran¬
tie · or lunt leissie li plusour · li losen¬
gier menteour · ou il par atant enuie ·
trahison et felenie ·
Mout souuent souspir et plour ·
ne sai que face ne die · et si trauaill
et labour · tout ades par ialousie · que
ia  u cuer aseiour · si me dout de ce¬
ste amour · chascuns mi nuist · ele ne
mi ueut mie  einsi puis ie bien fail¬
lir a amie ·
Ades pens ala meillour · maugre
suen · pas ne men prie · et sil me
tourne afolour · autrui nen blasmerai
mie · fors mes iex · et son atour · et
sa tresfresche coulour · et sa bouche
qui tant me contralie  maiz ne li
uaut · ia par moi mert guerpie ·
Par dieu le haut creatour · mout
dout ceste gent haie · ou il na point
de doucour · ne pitie · ne courtoisie · il
mont mis en grant tristor · marz tou¬
tes uoies aour  droit cele part u ie sai
manemie  si coiement quele ne mi set
mie ·
Ades gieu de mon porour · quar ce
que iam dela mort me deffie · ne nu¬
le autre  ne me puet faire aie ·
