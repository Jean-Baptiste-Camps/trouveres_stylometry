Maintes foiz ma len de¬
mande · si sen merueilloi¬
ent la gent · se iai damourous cuer
chante · souent · et sachiez bien ien
dirai uerite · de mon pense · et de ce
quamours me consent · qui ma pe¬
ne de son tourment · que sent sou¬
uent · maiz · de tant ma dieus hou¬
noure  quencor nai pas sans tresfin
crier chante ·
Ie serf de bone uolente · amon
pooir mout bonement · maiz encor
nen aie ie gre  ie tent · au guerre¬
don qui uient de loiaute · par faus¬
sete  ne quier nul assouagement · nis
ma sante · ancoiz atent lalegement ·
du haut don que iai desirre · diex quãt
uendra qui tant ma demoure ·
Ie criem que ne mait oublie  mer¬
cis · quar trop me par uient lent · ce
ma auques desespere  que rent 
maint grief souspir coiement acele ·
sai ꝯqueste · en ceste amour mout po¬
urement · qui ma ire · quar cil qui
prent · nis lentement · un pou de coi
est conforte  cil na nul mal · maiz ie
qui touz iours be ·
Einsinc mont mi oeill atourne ·
si nen ont fait pout moi neient · il
nen porent maiz · quar outreement 
est cele bele qui ma maumene · quãt
lesguardai auoir quidai  hasteement
trestout trouue · quar plaisanment ·
deceuanment · me prist ce me fu uis
en gre · maiz ce ne fu pas par sa rolen¬
te ·
Par sa grant debounerete · et par
son bel afaitement · ma ele le samblãt
moustre · qui mert aconte · de quant
que iai empense · la uerite · ai bien en¬
quis · si men repent · maiz cest passe ·
quar ie ni tent · nassentement · ni
truis · fors tant quai mal ouure · sai
pourchacie mon mal par nicete ·
Mout plaisanment · et gentement ·
uoi le cors celi acesme · qui mon cuer
a de mon conseill iete ·
