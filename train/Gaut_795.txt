Bien me quidai de chan¬
ter · touz iours tenir ·
maiz plus bel ne sai penser · ne re¬
gehir  mon corage · et mon penser ·
dont trop mair · de mon cuer me¬
stuet seurer · et departir · gens cors ·
uis cler · trop dous comper · mout
truis amer le souuenir · de uostre a¬
ler · uostre parler · uostre ioer · uostre
uenir · or puis plourer · et demen¬
ter  tart uendrai maiz au repen¬
tir ·
Sa simple chiere riant · mar acoĩ¬
tai · son cler uis fres et plaisant · quãt
lesguardai · mout la ui tresdoucement ·
si laamai · or ma ms en dolont grant ·
dex quen ferai · tout dolousant · grant
duel faisant · mout esmaiant · leslonge¬
rai dore en auant · la tres uaillant · qui
ie aim tant · de cuer uerai · petit dor¬
mant · et bien ueillant · desore maiz mi
trouuerai ·
A celi ai pris congie · qui si ma mort ·
ien ai eu grant pitie · et si fu tort · bien
ma tenu souz le pie · et sanz deport · et
tous iours ma eslongie · de son acort · e¬
le apechie · quant si leissie · ma engignie ·
et de confort  ma pou leissie · or men
plaig gie · trop ma chargie · grant fais en
port · iai pourchacie · et atirie  quen sous¬
pirant men uois au port ·
Dolanz lais ma douce amie · et mout
maris · conment ai u cors la uie · quant
partis · me sui de sa compaignie · or men
est pis · si mest ma ioie faillie · ce mest
uis · que desseruie · nen ai mie · ainz est
perie ma mercis · quai couuoitie · par fo¬
lie · lai laissie en son pais · en la berrie ·
et en surie · men uois pour li mout pẽ¬
sis ·
Bien ma ma dame mene · ason ta¬
lent · que iai loiaument amee · et lon¬
guement · maint bel samblant ma
moustre · et faussement · que iai mout
chier achate · encor men sent · mout
ma grene · et empire · sai endure · mout
bonement · et mout pene · maint
mal done · de ma sante · petit ament ·
tant ai erre · quor sunt double · sachiez
de uoir tuit mi tourment ·
En loiaute · ai mout este · sai con¬
queste · si pourement · humilite · i ai
trouue · ie di uerte · se ie ne ment · guer¬
redoune · ma ason gre · folz est qui lor
merite atent ·
