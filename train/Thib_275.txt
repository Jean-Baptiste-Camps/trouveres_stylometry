DE toz mauz nest nus plaisans
fors seulement cil damer · mes
cil est douz ci poignanz  deliteuz a penser
 tant set biau conforter  de grans biẽs
Ia tant que nus ne sen doit oster · Fins
amans uueil a madame encliner · ie ne
puis estre dolens qnͣt oi deli parler tant
me plest a ramembrer que de toz max mest
garans sa biaute a recorder · Amors qnͣt
uos maues mis lie en ur̃e prison mielz a
meroie estre ocis que ieusse raencon tiex
max est bien sanz raison qui me plaist qñt
me fait pis ne ia nen quier raencon Qnͣ
que il uos est auis dame me semble reson
si ma uostre amors sospris  ur̃e plaisanz
facon  biautez atel foison qui resplent en
uostre uis  des les piez iusquen son · Se de
uos poisse auoir dame un poi plus bel sen
blant · ie ne sauroie uoloir · querre dieu m̃ci
si grant que de ioie auroie tant que tuit
autre home pot uoir seroient uers moi do
lent · Dame ou toz mos biens atent sa¬
chiez qnͣt uos puis ueoir nus na si ioieus
torment ·
