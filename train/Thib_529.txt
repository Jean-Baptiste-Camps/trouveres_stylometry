LAutrier par la matinee entrai
 un bois  un uergier · une pa
sture ai trouuee chantant por soi enuoi
sier  disoit un son premier ·  me tient 
li max damors tantost cele part men
tor que ie loi desrainier se li dis sanz de¬
laier bele dex uos doint bon ior · Mon
salu sanz demore me rendi  sanz targ̃
ml̃t ert fresche  coloree se mi plot a
acomtier bele uostre amor uos quier sa
uroiz de moi riche ator ele respont tri
cheor sont mes trop li ch̃r mielz aim
perrin mon bergier que riche home
menteor Bene ce ne dites mie ch̃r sõt
trop uaillant qui set donc auoir amie
ne serur a son talent fors chr  tel gẽt
mes lamor dun bergeron certes ne
uaut ·i· bouton · partez uos en aitant
 manez ie uos creant de moi aures
riche don · Sire par sainte marie uos
parle or por neent · mainte dame aurõt
trichie cil ch̃r soudoiant trop sont fox
 mal pensant pis ualent de guenelon
ie men reuoiz en ma meson que perri
nez qui matent maime de cuer loiau
ment · laissiez ur̃e raison · Ientendi bñ
la bergere quele me uelt eschaper ml̃t
li fiz longue proiere mes ni poi rien cõ
quester lors la pris aacoler  ele giete
·i· haut cri perrinet trahi trahi du bois
prenent a huper ie la lais sanz demorer
sor mon cheual men parti · Qnͣt ele mẽ
uit aler si me dist par ramposner ch̃r
sont trop hardi ·
