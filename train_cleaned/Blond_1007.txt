Conment que damours me dueille 
bien est drois que de li chant  
que ie ma doleur uueille  quant
cele me fait samblant  qua son
home me recueille  en doucemẽt
deceuant  dex et de bouche riant 
me uait pluz quele ne sueille  ce
me fait estre ioiant  et en ma
ioie doutant 
Maiz ie criem quautres ne cueille  ce donc ie me uois hastant  mest
nest droiz quautrui acueille  quar
nus hom nel aime tant  las amors
puis que sorgueille  ne quiert pas
loial amant  ainz chiet en desesperant  autresint ꝯ fait la fueille  la
u ueus la uait menant  ce me fet
estre pensant 
Mes uoloirs ne ma pensee  ne
me fert dautrui agre  ne nule
tant ne magree  samours  me laist
estre ame  pour moi greuer la
fist nee  et pour li amer moi ne 
auoir me cuide engane  marz pluz
ma ioie dounee  que li meemez done  et ma dame a pluz biaute 
Doucement fu comperee  lamours u iai tant pense  bien doi
amer ma pensee  quel mal quen
ai endure  se ma dame bien amee 
eust moi tant desirre  ꝯ iai li  ce
ma greue  ne se fust pas consirree 
de ce donc mai ꝯsirre  maiz tout
li soit pardoune 
Sa biautez mest anemie  quaĩc
en dame tant nen ui  cest ce qui
pluz me detrie  a auoir lamour
de li  se fine amours nel en prie 
qui de moi a fait ami  en douz
espoir ma trahi  maiz ia pour
ce niert haie  de moi qui la desir
si  quen mon desirrier moci 
Bien en doit fatre mamie  lamours u iai tant serui  conques
nul iour de ma uie  certes ne mẽ
repenti  ne encor ne men faig
mie  pour tant quit auoir merci  se loiautez u mafi  ualoit melz
de trecherie  bien doi auoir desserui  ce dont ie ma dame pri 
Se blondiauz i a menti  ia cele
uoir ne li die  pour qui amour il
soufri  la doleur que ie uous di 

