En tous tans que uente bise  pour cele
dont sui soupris  qui nest pas de
moi souprise  deuers mes cuers
noirs et bis  de fine amour lai requise  qui cuer et cors ma espris 
et sele nen est esprise  pour mon
grant mal la requis 
Mais la douleurs me deuise  qua la
meilleur me sui pris  qui ainc fust
en cest mout prise  se iestore ason deuis  tort a mon cuer qui sen prise 
quar ie ne suis pas si eslis  sele eslit
quele meslise  trop seroie de haut
pris 
Et nequedent destinee  doune a
la gent maint pense  tost imetra sa 
pensee  samours li a destine  ie ui ia
tel dame amee  dome de bas parente  qui mieuz ert emparentee  et si
lauoit bien ame 
Pour cest drois samours magree  que mon cuer li ai doune  se
samour ne ma dounee  tant la seruirai agre  sil plaist ala desiree  qÌ
un baisier acelee  aurai de li acele  qÌ
Blondiaus 
ie tant ai desirre 
