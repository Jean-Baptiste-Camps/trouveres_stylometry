Iaim par coustume et par us 
la u ie ne puis ataindre  et
chant ê¯ amis et drus  qui
damours ne sose plaindre  seÌ
ai mout de mauz eus  maiz ne
men doi mie faindre  pour si dous
fais metre ius  ia diex ne mi
lait enfraindre  un seul iour de
bien amer  
Nest pas drois que ie refus  la
doleur qui me fait taindre  ma dame est douce iaue et fus  pour moi
esprendre et estaindre  maiz ce ne
fist onques nus  premiers dorer  et
puis paindre  apremiers fui bien
uenus  pour tant est ma doleurs
graindre  que truis apres dous amer 
Lire par coi mest faluz  douz
samblant  na pas faussee  ma uolente  ainz aim plus  ma dame uers
moi iree  se amours ni fait uertuz 
qui seur moi sest esprouuee  ia son
pris nen iert creuz  ainz li sera reprouuee  ma loiautez sanz fausfer 
Ma dame acui sui renduz  a ma
ioie emprisonee  et le douz samblaÌt
repus  dont ele ma mort donnee 
se damer sui mescreuz  quai ie dit 
fole pensee  se iestoie rois u dux
si fust de moi tant amee  li deuroit ele penser 
Tant est de moi au desus  que
ie criem quel ne mocie  se ne sui
ramenteuz  damours qui parage
oublie  bien muert li samblanz reÌduz  et la douce compaignie  dont
criem estre deceuz  maiz esperance
mafie  tout ades de recouurer 
Chascun iour sui assaluz  damor
qui ma en baillie  soie merci desfenduz  uers li ne me sui ie mie 
bien en doi estre creuz  quar ie laiÌ
sanz trecherie  si soie ie chier tenus  de ma dame bien seruie 
lonc tanz sanz guerredouner 
Et quant li plaira merie 
iert la painne  et retenuz  blondiauz cui amours desfie  saim
ne le ueut clamer 
