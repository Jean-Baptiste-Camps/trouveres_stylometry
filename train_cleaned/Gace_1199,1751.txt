Grant pechie fait qui de
chanter me prie  car
sanz raison nest pas drois que ie
chant  nonques chancon ne fis iour
de ma uie  se fine amours nel mẽseigna auant  maiz pour le gre
chanterai sanz talant  ausint com
cil qui par acoustumance  font
tes chancons u na fors contenance 
Ie sai de poir se de loral amie 
pooie auoir a ioie un bel samblant 
que iai un cuer qui de legier oublie  ire et trauaill  et fausse deceuant  qui
longement ma troue sanz guarant tolu mauoit mon cuer par mescheance 
maiz rescous lai apainne  et agreuance 
Ie ne di pas camours se soit partie 
de mon fin cuer  ia ne uuie ie tant 
maiz einsint est que felon et enuie 
mont trop mal fet  bien est apparissant  souent me font membrer en
souspirant  conques ne fu si crueux
desseurance  ꝯme de ioie  et de douce
acointance 
 uolage cuer  et ondiere folie  ont
maint anui fet aloial amant  auoir
cuidai ioieuse ꝯpaignie par lonc trauaill amoureuz desirrant  maiz losẽ
gier parfurent si poissant  quil mõt
tolu ma loial esperance  de la grant
ioie uiauoie fiance 
Outrage ont fet orgueill et felenie 
qui se sunt mis en la pluz auenant 
qui onques fust a ami anemie  et
qui pluz abiaute douce et pleisant 
merueilles faiz quant ie uois ramembrant  sa grant biaute uie nai maiz
fiance  nen nul confort ne truis ịẹ
ma deliurance 
