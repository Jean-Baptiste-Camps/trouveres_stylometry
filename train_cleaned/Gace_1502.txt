Merci amours quiert il de mõ
martire  que iai soufert 
et encor uueill soufrir  dusqua un
iour que uous plaira adire  que me
uoudroiz mon seruice merir  et tant
et pluz  serai ie uostre amis  ie uous
aim tant  nule rienz ne desirre  fors
uostre cors  simen doinst diex ioir 
Or sui en laim de morir et de uiure 
se nai secours de ce que pluz desir  les maes gens me uuelent desconfire  cui touz
cis mons doit blasmer et hair  u uueille
u non  si me conuient blandir  et sachiez
bien que le faiz par grant ire  maiz autrement ne men puis departir 
Douce dame quiert il de uo pensee 
portai la ie sauoir par uostre gre  teuz
sert lonc tanz quin apoure soudee  et
teus mout pou quin a auolente  iel di
pour moi qui tant bien ai ame  que
ma doleurs seroit tost oubliee  se guerredon fuissent adroit done 
