Lan que fine fueille et flor 
que uoi la froidure entrer 
lors chant aguise de plour  cautrement ne puis chanter  maiz ala
gent uueill moustrer  se ma dame
agrant honour  de son bon ami greuer 
Mes cuers me fait grant irour  qͥ
ne men leisse tourner  encor double
chascun iour  son uoloir de moi lasser 
qluant loisir ai desguarder  seigneur
se ie faiz folour  mout par men deuroit peser 
Se ie laim de fine amour  ie nen
faiz mie ablasmer  quen li atant de
ualour  ꝯ ne la puet trop amer  maiz
pour dieu li uueill mander  que tant
most dema dolour  que lautre puisse porter 
Sonques hom meici troua  ie ni
doi mie faillir  conques mes hom
tant nama  com ie faiz en lonc consir  si ne men doi repentir  car cil qui
tant serui a  ne doit perdre pour
soufrir 
A nului tort ne fera  sele me leisse
morir  car sienz sui si mocirra  quãt
li uendra apleisir  mamours nen doit
pas mentir  puiz que ali me dona 
bien me doi en ce tenir 
Se dieu plaist biens me uendra  de
loial amour seruir  conques nus nen
empira  se ele li uaut merir  ia diex
ne me laist mentir  maiz ason plaisir sera  que quil men doine auenir 
Gui de ponciauz au finer  ne uous
oublierai ia  pour uous doi la mort
hair 
