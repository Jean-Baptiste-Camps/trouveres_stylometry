Au renouuel de la douour deste  que resdois par la fontainne 
tuit sunt uert  bois et uergier et pre  et li rosiers en mai
florist et grainne  lors chanterai
quar trop maura greue  ire et esmais  que iai au cuer prochainne 
et fins amis atort ochoisonez 
est mout souuent de legier esfreez 
uoirs est quamours ma outre loi
mene  maiz mout mest bel qua son
plaisir me mainne  quar se dieu plest
encor me saura gre  de mon trauaill 
et de ma longe painne  maiz paour
ai que ne mait oublie  par le conseill
de la fausse gent uainne  dont li
tors est couneus et prouez  que ia
sanz mort nen quit estre eschapez 
Douce dame quar motroiez pour
de  un douz reguart de uous en la semainne  si atendrai par ceste seurte 
ioie damours  se mes eurs le mainne 
souuieigne uous ꝯ laide cruaute  fet
qui ocit son lige home demainne 
douce dame dorgueill uous desfendez  
ne trahissiez uos bienz  ne uos biautez 
Tant ai damours mon fin cuer
esprouue  que ia sans li naurai ioie
certainne  tant par sui mis tout a
sa uolente  que mis trauauz mon desir ne refrainne  quant pluz me
truis pensif et esgare  pluz me confort as biens dont ele est plainne 
et uous seigneur qui proiez et amez 
faites ausi se ioir en uolez 
Douce dame mout mont achoisone  faus recreant  et lor parole
uainne  quen lonc espoir mout si
desconforte  prez ne mont mort 
diex lor doint male estrainne  et
maugre eus uous ai mon cuer done 
plain delamour qui ia nen iert lontainne  tant sest en uous finement esmerez 
quainc si loiauz ne fu quis  ne trouuez 
Finez chancons ia ne mi reguardez 
par mon seigneur noblet uous en alez 
et dites li de male hore fui nez  qui touz
iours aim  et ia ni iere amez  
