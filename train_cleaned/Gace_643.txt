De bien amer grant ioie atent  car cest ma greigneur enuie  et sachiez bien certeinnement  quamours atel seignourie 
quau double guerredon en rent  celui
qui en li se fie  et cil qui damours se
repent  sest bien traueilliez pour noient 
Onques ne fis aescient  contre amor
sens ne folie  ainz sui ason ê¯mandemeÌt 
et serai toute ma uie  cil demeure anuieusement  de cui amours sest departie  dame einsi menseigne et aprent 
quonours mest damer loiaument 
Ele est de douz acointement  et de
douce ê¯paignie  et sage entre anuieuse gent  qui de ses biens ont enuie 
senz et biautez en li sestent  si het toute uilenie  fors que trop me grieue souent  maiz ne set mie que ie sent 
Granz amours ne me puet greuer 
ê¯ pluz mocit pluz magree  mieuz aim
morir et amer  qun ior leusse oubliee 
dame qui me poez doner  ma grant ioie
desirree  ce me fait souent souspirer 
quanuis fait enuie durer 
Dame de toutes la nomper  bele et
blonde adroit loee  ia ne deuries escouter  fausse gent maleuree  quamentir 
et au deuiner  ont mainte amour desseuree  qui puis ne sauoit assener  la
u ele deust aler 
Dame onques ne uous seu celer 
mon desir  ne ma pensee  ie uous aiÌ
de cuer sanz fausser  pluz que nule autre rienz nee  auous seruir et honorer 
ai si mamour atournee  que ie ne puis
merci trouer  ne loinz guerir ne pres durer 
Cuens de blois sanz einsi amer  ne
puet nus en grant pris monter  du barrois uous doit ramembrer  quamours
fet les bons amender  

