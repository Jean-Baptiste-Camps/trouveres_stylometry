Dame merci se iaim trop
hautement ne me uueilliez pour ma folour greuer merci
uous proi issi faitierement quil ne
 uous poist seie uous uueill amer 
qual souuenir me puis tant deliter 
en uo gent cors uil na quamender 
quar dieux le fist seur tous autres
pluz gent 
Ahi amours ꝯ sauez sagement ceus
que uolez auostre part tourner que auant faites alor oez un present quil ne
puissent alor cuers trestourner einsi me
fait amours embricounter que pour ma
mort me fait ades penser la u ualours et
raisons me desfent 
Raisons me dit et raisons me consent douce dame que ie uous doie am̃ 
marz uo biautez qui matise et esprent 
est la raisons qui bien me puet greuer 
quar nest pas drois que doiez aualer uostre haut pris pour moi tant aleuer se par
pitie raisons ne le consent 
Se urais amis puet nul recouuremẽt 
en gentil cuer ne en loial trouer dont
ne doit pas amours son iugement desloiaument encontre moi fausser quele doit
bien par tout droit deliurer ce quele ueut
pour li embricouner quant mis isunt par
son esforcement 
Certes dame se iaun trop folement mis
ne men doit les colpes demander quamoirs fait si de moi ason talent que ne
me puis de rienz amesurer quar li delit
de ioie desirrer me done ades et si me fait
penser tant que ie sui hors de mon escient