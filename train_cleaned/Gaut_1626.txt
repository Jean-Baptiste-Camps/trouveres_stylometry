Humilitez  et franchise 
doucours  deboneretez 
est bien alee et remise  et orgueus 
et faussetez  repris  et enracinez 
et amours mout entreprise  ie
men plaig pout mon seruise  qui
tant men est demourez  que ie cuit
quil est remez 
He  diex pour coi ne sest mise 
doucours auec simpletez en cele qui par
deuise  a enli toutes biautez  ses uis
fres et coulourez  ex uairs  bouche bieÌ
assise  cors qui malume  et atise  maiz
trop itruis de durtez  pout ce paroil ê¯
irez 
Touz sui a uostre deuise  dame a
grant tort mociez  uengance auez de
ce prise  donc li mesfaiz nest prouuez 
certes uers moi mesprendez  qui sui a
uostre seruise  et uous mauez la mort
quise  maiz le plus iperderez  mainz
des uostres en aurez 
Ia par uous niert marz raquise 
la perte que uous ferez  de moi  uous
la consentez  se uous uostre home falez 
qui tant uous par aimme et prise  et
qui sentente i a mise  iamaiz nul nen
retendrez  si soit auos uolentez 
Douce trestout sanz faintise  uous
aim  et en loiautez  se de uous ne
mest pramise  par tanz ioies  et santez  donc sui adoleur liurez  se seur
ce nestes pourquise  que uous seruir
me soufrez  ne iamar pluz en ferez 
Demoisele uous orrez  ma chancon  dont la reprise  est uostre  bien
lai aprise  bone en cest point uous
tenez  quar biens est auques alez 
