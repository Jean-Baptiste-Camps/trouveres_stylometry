La gent dient pour coi
ie ne farz chanz  pluz
legiers  et meilleurs aretenir  maiz
ne seuent quamours me fait sentir  quar de celui u lamours est
pluz granz  conuient mouuoir les
chanz fors et pesans  qui mainz
ame de lui conuient uenir  les
febles chanz que chascuns puet furnir  qui ne le set  demant le asfins amans  samours est si uertueuse  et poissanz 
Tuit cil qui sunt deuroient obeir  afine amour  ê¯ en est pluz uaillant  larges  courtois  sages  et entendans  quar nule rienz ne puet damors
uenir  quil ne soit bon pour le siecle
tenir  maiz il est tant des felons mesdisanz  qui guerroient amours  et ses a
amanz  si que uers eus ne poom mais
guerir  celeement nous conuendra seruir 
Mout sui iriez entrepris  et dolaÌz 
desoremaiz ne ferai fors languir  quaÌt
noserai ne aler ne uenir  la u cele
est qui est mes drois guaranz  quar
uilenie a maiz mout de serganz  a
grant dolour men conuendra tenir
ê¯ment me puis uers ma dame couurir  que ie aim plus que rienz qui
soit uuianz  he  las  conment la serai eschiuaus 
Certes amours pour fol se doit tenir  qui de uous part  et en est eslonganz  ia faites uous les dolereus
ioianz  et les ioianz refaites mal soufrir  de tel doleur dont il cuident 
morir  cest de courrous  et de granz
mautalenz  tant ê¯ durent  mout en
auom mal tanz  maiz douce pais
en puet apres uenir  sachiez quamors
ne fait fors rafreschir 
Ueillier  penser  painnes  trauaus 
ahans  ceus qui aiment  tout ces ê¯uient soufrir  et tante rienz en boÌ
gre retenir  de nul anui ne doit estre esmaianz  cil qui ueut estre a
haut don atendanz  ainz le doit
mout doucement desseruir  et de
fin cuer loiaute maintenir  et qui crie lenseigne as repentanz  il naura
nul des guerredons plaisanz  bele de
moi ne soiez ia doutans  ie uous serai
fins leaus uoir disanz 
