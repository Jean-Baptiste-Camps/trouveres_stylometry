Iai maintes foiz chante de
ioie et de baudour or ai mõ
uers mue si sui en grant errour 
quar ie uoi atourne mon afaire en
tristour quele ma reprouue ce donc
ie souuent plour 
Ma dame ma ramprosne et ma dit
que ie sui u tour que trop aile chief
melle de chainnes nai droit en amour 
maiz se iai de mon tans use el na
pas este aseiour ainz abien son uis
guarde cest uoirs ele est de bel atour 
Sest pluz blanche que flour sa
uermeille coulour sa ele ueu maint
iour 
Ne me deuroit gaber mie dame
de si grant ualour ne doit dire uilenie quar qui met gent en irour 
il puet bien oir folie 
Ele auoit tort desueillier le chiẽ
qui dort en mon descort me plaig
mout de son acort maiz iai confort 
quades aproche ala mort arruiez sui
amal port quant cele seur moi parole u cuidoie auoir confort 
Or uoi quele me limpole gi ai
mais mout pou datente si lenamai
en ionuente encore est et bele et gẽte 
Or me dure ki ma fole bien ma
tenu an confort 
Trop aseur mon ae apertement parle na pas fait que courtoise pour ce quen sa biaute asi
lonc tanz dure maiz touz iours sẽ
uait oise donc na ele pese ce ꝯ a tãt
porte tost chiet quades apoise 
Quant uoiͭ sa bele samblanche et
son uis cler adonc na pas esperance 
de finer ainz cuide bien ceste enfance ades mener mais rois ne porroit
en france ensi durer 
Oi auez en ciel guise ma refuse mon seruise uieillime quele deuise 
niert iamaiz ius deli mise sachiez qͥ
autrui desprise en point est ueniance prise 
Ochoison a qui son chat bat ades
ma tenu maigre et plat en fin ma
dit eschec et mat 
Cuidoit ele ie fuisse ours ꝯbat et
laidit touz iours si ma mene arebours 
or ma fourg forsingie damours 
Cest iugement ma trop haste et
agrant tort congie doune na oeure
ne ma esprouue mout li uient de
grant auerte quant de ce dont a
tel plente me fait auoir sigrant
chierte si doit on bien faire bonte 
e ce ꝯ ne uoit ia use 
Ma dame a mal conseill pris 
quant de lui sui si laidiz si mẽ
a en tel point mis sil se chiet giere escondiz et ie sui si dire espris 
pour quai ie crie son pris ie cuit
quele fera son pis sele ma ensus
de lui mis