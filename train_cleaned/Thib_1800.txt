IE ne puis pas bien metre en
U non chaloir que iē ne chant qnͣt
amors men semont que ds ceai ge le gre
gnor duel dou mont que ie nos pas descou
urir ma pensee ce dont ie uoi les autres
deceuoir Tiex fait semblant damer qui
point ni bee por ce chant ie que ie refrain
mon plor sen atent ioie apres ma dolor
Ceste chose me deuroit ml̃t seoir qui ẽ
sanz riue nia point defonz sil est nus
qautrement men respont ie len aurai
bien tost raison mostree qua pres gnͣz
mar ce dit ou tot por uoir est mainte
foiz gnͣt ioie recouuree sil einsi est dont
nai ie pas paor que de mes max naie bñ
le retor Ice retor diex qnͣt laurai gie
tertes dame de uos seule latent les uoz
biautez uostre fin semblant me font
auoir une bonne esperance si ne sai se
ie ai folie que ml̃t redout de uos fausse
semblance.einsi le di que ne men puis
celer ne ne men puis partir ne remuer 
Dou remuer ia ne prendrai congie nen
feroie por rien qui soit uiuant sii parra
qnͣt mis men sui entant que iatendrai
quiex sera ma chaance couuerrai einsi
mon cuer irie si saurai samors a cõnois
sance ne sele set ami guerredoner iani
perdrai par belement celer Celer dit on
que ml̃t uaut a ami mes ne men puis
aperceuoir de rien li miens celers me fet
plus mal que bien que iangleor qui poi
gnent atisent uont tant parlant q̃
tantost ont merci ne le mentir une feue
ne prisent ie dame auos me rent pansis humles celanz fins loiauz amis 
Nus hom niert ia de bien amer espris
sil est de cuer deceuans faintis