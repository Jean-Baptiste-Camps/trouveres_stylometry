IE ne uoi mes nului qui gent ne
chant ne uolentier face feste ne
ioie ⁊ porce aige demore longuement 
que nai chante einsi que ie soloie ne ie
naurai eu ꝯmandement ⁊ por ice saige
dit folement en ma chancon por ce que
ie uoldroie ne men doit on reprendre
Grant pechie fait qui fin
ami reprent nil naime pas
malement qui por dis se chastoie ⁊
la costume est tex des fins amans plus
pense ali ⁊ il plus se desroie qui en amor a tot cuer ⁊ talent il doit soffrir
bien ⁊ mal merciant ⁊ qui einsi ne fait
il se foloie ne ia naura grant ioie en sõ
uiuant Si maist dex onq̃s ne ui nului tres bien amer qui sen poist retraire
⁊ cil est fox ⁊ fel ⁊ plains danui qui
autrement uelt mener son afaire hai 
sauiez este la ou ie fui douce dame saĩz
rien damors ꝯnui uostre fins cuers qui
si pert debonaire auroit merci sonq̃s
riens lot dautrui Qnͣt plus mẽchau
ce amors ⁊ mains li fui cist max est
bien a toz autres ꝯtraires que qui aime
ains dex ne fist celui nestuit souuent
de ses max ioie faire de uos amer onq̃s
ne me recru puis cele eure dame que uo
stre fui que mes fins cuers me fist tãt
a moi plaire dont maugre soi de ce que
ie lencrui Si sui pensis q̃ que ne sai q̃ ie
quier fors que merci dame si uos agree
que bien sauez ia niert en reprouuier
dorguellex cuer bone chancon chantee 
mes par pitie se doit on essaucier ne ia
orguaus ne si doit herbegier la ou ila
damors tel renomee ainz doit le sien bñ
fere ⁊ auancier Chancon di li que tot
ce na mestier que sele auoit cent foiz
mamort iuree si mestuet il remeindre
en son dangier