NUs hom ne puet ami reconforter
se cele non ou il a son cuer mis
por ce mestuet souent plaindre ⁊ plorer
que nus confors ne me uient ce mest uis
de la ou iai toute ma ramembrance por
bien amer ai souuent esmaiance a dire
uoir dame donez moi esꝑance de ioie
Ie ne puis pas souuent a
lui parler ne remirer les biaus
auoir ielz de son uis ce poise moi car
ie ni puis aler car ades est mes cuers
la ententis he bele riens douce sans
conoissance car me metez en meillor
atendance de bon espoir dame m̃ci Ie
ne sai tant uers lui merci crier quele
ne cuit que ie soie faintis que tante
gent sont pris aguiler qua paine iert
coneuz faus amis ice mocist ice me desauance ice me tolt mat ioie ⁊ ma fiance
⁊ fait doloir dame merci Aucuns ia
qui me suelent blasmer qnͣt ie ne di a
qui ie sui amis me ia dame ne saura
mon penser nus qui soit nez fors uos
qui ie le dis couardement paoureus sãs
doutance uos poistes lors bien a ma
samblance mon cuer sauoir dame m̃ci 
Amors dou tot me uueil de uos clamer car en uos est tres toz li larrecins
trop sauez bien le cuer dome embler mes
dou rendre nest il termes ne fins ains
le tenez esmaiant en balance amors
en uos ai fait ma ramembrance de mon
uoloir dame merci Chancon uaten a
nanthuel sanz faillance ne remenoir phelipe di li que sine fust de france trop puet
ualoir dame merci