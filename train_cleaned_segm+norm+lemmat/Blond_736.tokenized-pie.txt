Ros enemi doune talent de joie avoir ne de faire chancon quar la vaillanz a qui mes cuers s atent m a fait lonc tans renvoisier en pardon maiz li confors de sa tres grant vaillance ma fin amant tenu en esperance de joie avoir et se par li ne lai tout sanz quidier sai bien que je morrai Ire et anui me font avoir souvent faus losengier qui ja n aient pardon et demandent pour coi ie vois chantant maiz se dieu plaist ja ne sauront le nom de la tres bele en qui i ai ma fiance ja mar de ce seron en tel doutance quar quil avoit dire puet tout de fi qu ainc de mes ex si bele rienz ne vi Je ne me doi mie desesperer se la bele fait de moi son voloir qu ele a pooir de pluz guerredouner que je ne puis desseruir par doloir maiz quant pluz laimet mainz a de moi cure si fais com cil qui met en aventure quantque il a et ne si set guaitier et pert pour ce qu il cuide guaaignier Tenir se doit fins cuers a bien amer que pour travaill ne s en doit ja mouvoir et sachiez bien qu il ne fait fors ghiller qui du partir a talent ne voloir maiz li miens cuers en amours croist et dure ne ja pitiez dont ie la truis si sure ne n iert si loins que ne m i viegne aidier se loiautez mi puet avoir mestier 