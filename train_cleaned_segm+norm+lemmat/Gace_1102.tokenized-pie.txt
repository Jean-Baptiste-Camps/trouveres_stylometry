de bone amour et de loial amie me vient souvent pitiez et remembrance si que ja marz a nul jour de ma vie n oublierai son vis ne sa samblance porquant s amours ne me veut pluz soufrir qu ele de touz ne face a son pleisir et de toutes maiz ne puet avenir que de la moie aie bone esperance Conment porroie avoir bone esperance de bone amour et de loial amie as ieuz au visa la douce samblance ja n avendra a nul jour de ma vie amer m estuet car ne m en puiz tenir cele qui ja ne vendra a pleisir et de tel mort ma jugie a morir dont je ne puiz veoir ma delivrance Je ne voiz pas querant tel delivrance par coi amours soit de moi departie ne ja nul iout n en quier avoir puissance ainz amerai ce qui ne m aime mie car cele est tieux pour cui plaig et souspir que ma doleur ne deigneroit oir saim assez mieuz celer mon bon tesir que dire rienz qui li tourt a grevance Ne vous devroit pas tourner a grevance se ie vous ai dame pluz que ma vie car c est la rienz viai greigneut fiance quant par moi seul vous os nomer amie et pour ce faiz maint dolereus souspir quant ne vous puis ne veoir ne oir et quant vous voi n i a fors du taisir car si sui pris que ne sai que je die 