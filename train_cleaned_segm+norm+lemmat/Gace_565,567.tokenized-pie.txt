Cil qui d amour me conseille que de li doie partir ne set pas qui me resueille ne quel sunt mi grief souspir petit a sent et voisdie cil qui me veut chastoier n onques n ama en sa vie si fait trop nice folie qui s entremet du mestier dont il ne se set aidier Harblanche clere et vermeille de vous sunt tout mi desir car faites une merveille droiture et raison faillir que je vous tieigne a amie drois nel porroit otroier se vostre granz seignourie plainne de bonte guarnie ne mi vuelent conseillier u mar vous vi et ma mort quier Povres cuers se desconseille et lait de paour morir et viguereuz s appareille en biau confort de guerir dame maiz rienz que je die ne me me vaut quar je sourquier sun petit de felonie esprise de vile ne vous fait pitie desvoier u mar vous oi tant prisier Qui trop haut bee et te seille maint desconfort puet oir maiz tres granz amours pareille ce que li plaist a soufrir sa tres grande seignorie puet monter et avoier douce dame vostre aie cele qui m a en baillie puet bien condivre et haucier u mon outrageus desirrier Dedenz mon cuer monte treille toute preste de flourir fine amours bone et feeille qui la deigneroit joir maiz amours qui n est joie ne puet cuer esleecier se la mors ne me chastie ma volente am anemie ne puis mon biau tort chanleissier u ne mon outrage changier 