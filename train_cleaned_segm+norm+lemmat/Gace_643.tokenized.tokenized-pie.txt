de bien amer grant joie atent car c est ma greigneur envie et sachiez bien certeinnement qu amours a tel seignourie qu au double guerredon en rent celui qui en li se fie et cil qui d amours se repent s est bien traveilliez pour noient Onques ne fis a escient contre amor sens ne folie ainz sui a son conmandement et serai toute ma vie cil demeure anuieusement de cui amours s est departie dame einsi m enseigne et aprent qu onours m est damer loiaument Ele est de douz acointement et de douce conpaignie et sage entre an vieuse gent qui de ses biens ont envie senz et biautez en li s estent si het toute vilenie fors que trop me grieve sovent maiz ne set mie que je sent Granz amours ne me puet grever com pluz m ocit pluz m agree mieuz aim morir et amer qu n jor l eusse oubliee dame qui me poez doner ma grant joie desirree ce me fait sovent souspirer qu anuis fait envie durer Dame de toutes la nomper bele et blonde a droit loee ja ne devries escouter fausse gent male√ºree qu a mentir et au devineront mainte amour dessevree qui puis ne savoit assener la u ele deust aler Dame onques ne vous seu celer mon desir ne ma pensee je vous ain de cuer sanz fausser pluz que nule autre rienz nee a vous servir et honorerai si m amour atournee que je ne puis merci trover ne loinz guerir ne pres durer Cuens de blois sanz einsi amer ne puet nus en grant pris monter du barrois vous doit ramembrer qu amours fet les bons amender 