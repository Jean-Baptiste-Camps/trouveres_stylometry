Foille ne flours ne rousee ne mente ne chans d oisel ne me puet conforter ne mes cuers n a pooir qu il se repente de ma dame servir et honourer en dolour est m esperance finee dont ma painne m aura longue duree qu en desconfort et en lontain desir voi qu amours fait ma joie defenir bien m est avis qu amours veut que je sente trestouz les maus qu ele me puet doner et ma dame imet toute s entente qu ele me veut a son pooir grever c est a grant tort se ma mort li agree car ie l aim pluz que moi n autre rienz nee et s il li plaist certes bien vueill morir quant par ma mort la puiz a gre servir 