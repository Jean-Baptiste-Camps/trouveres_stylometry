En cel tanz que voi former les arbres et blanchoier mest pris talenz de chanter si n en eusse mestier qu amours me fet comperer ce c onques ne seut richier n onques ne peu endurer a avoir faus cuer legier pour cai failli a amie mout par me seut bien grever ce qui me deust aidier ce est loiaument amer qu ailleurs ne me soi vengier dieus le me laist oublier pour estre hors de dangier nonporquant bien doi trover u folie quant ie la quier haulas folours n est ce mie A tort m ociez amours que point n en deusse avoir marz ciaus qui trichent toz jours et servent pour decevoir de tant ma diex fet honour dont bon gre li doisavoir c ains ne vi hore de jour u que ne me feist doloir ma douce dame anemie Dame pour le creatour creez moi ie vous di vooir qu en moi n a tant de vigour que le vous face savoir au cuer en souspir et plour maiz ne vous daigne chaloir mieus me venist que valour faussist quant la lai veoir et biautez et cortoisie Ha u las ie vois reclamant ce qui me fera morir qu amours n aloit el querant u maiz que me peust trahir de moi ne voi nul samblant conment je m en puisse issir se pitiez ne m en deslie Amours veut tout son conmant de moi grever acplir maiz merveille est que ja un tant as maus que me fait soufrir a li motroi et commant quar bien le me puet merir nus qui 