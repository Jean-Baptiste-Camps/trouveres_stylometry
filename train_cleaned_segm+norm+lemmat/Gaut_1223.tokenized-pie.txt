Ainc mais ne fis chancon jour de ma vie donc ie me trovaisse si esgare qu a painnes sai se suiu ne sui mie quar ire ma et meschies tel mene et ce que voi tout le mont atourne en tristece en mesdit e n envie d autre chose n i aura mais par le ainz ont amours et tout bien adosse Ha bone amour cil qui vous ont trahie li felon fol sunt mout petit sen e ja muet de vous granz confors granz aie qui bien vous sert tost est guerredone pour ce me tieig a des en loiaute quar pour ghiler n en quier avoit aie je ne quier pas le don dessavore que on reqivert aveques faussete Ainc vers amours ne fis jour trecherie ainz ai touz jours de mout fin cuer ame la grant la gent e la bele les chavie au uis riant fres et en couloure seur toutes est roine de biautes est debonaire et sage et envoisie maiz ce m ocit que le m a eschuie et tout ades par desdaiges guarde Douce dame la vostre compargnie vostre soulaz ai lonc tanz desirre et quant sera la mercis desservie pour qui i ai tant veillie et souspire et qui tant m a traveillie et pene et touz jors sui en vostre seignourie n est merveille se ment ruis esfree quar longuement ma joie demore Bele et bone se vous par felenie ou par conseill m avez si malmene quar re√ßouvrez a faire courtoisie et desormaiz vous soit tout par doune i aurai mout tost le travaill oublie se vous faites ce que vostre hom vous prie et se mal mi faites de vostre greie le prendrai de bone volente Ce sachiez bien compainz gasse brulle il pert ses mos qui d amer me chastie quar prisme vois oupris et arreste 