De cele me plaig qui me fait languir en une maniere et dirai conment quar ainc ne la seumil iour tant servir queu peüsse avoir son guerredounement si ai endure bien et loiaument n onques ça ne la ne vout mes cuers guenchir si m en amene je cuit pluz malement n encore ne n a talent de moi merir qui dur seigneur sert felon loier atent en ceste maniere me convient soufrir ma dame por dieu fraigniez vostre talent jetez vostre ami de cest felon air se vous le tenez einsi pluz longuement sachiez tot de voir moi convendra morir seinsinc morir me laissiez vostre en sera li pechiez sachiez quant je vous voi de rienz ne sui si liez mout vous port bone foi comme vostre sougiez pour cest droiz que couroi hastif de moi prengiez Pas ne vous doi trouver male qu ainc ne servi de trigale et maiz t entrit et chante et bale qui la pense a mout male Teuz gens font samblant d amer loiaument qui cuers ont felons de mal aire proient durement et destraignanment com cil qui bien le sevent faire et guardez vous ent dame de tel gent haez et fuiez lor afaire On ne les doit mie atraire qu il servent de blasme faire nus ne les hante souvent ni paires en ont honte et aveques contraire On de doit bien guarder des felons hounourer compaignie tenir et bel samblant moustrer s en doit len mout douter com en puet maloir Dame tant bel vous chastie qui vous enseigne a couvrir vers la pute gent haie dont nus biens ne puet venir sachiez bien qual departir connoist on le revenir mençonges aime et gas qui tel gent bee a maintenir ainc n ama lor soulaz qui trahis n en fust au partir Nus n aime sanz trecherie qui ja par euz ait nul confort felon sunt et plain de mue sunt mout de gent a lor acortie vons di bien en mon descort lor bien vueillanz ne sui je mie 