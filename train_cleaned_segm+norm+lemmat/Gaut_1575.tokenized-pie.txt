Se i aies te lonc tanz hors du paiz et tout ades et sans gieu et sanz ris vie aissai la rienz que pluz amoie de maint ennuiai puis este servis et eschapez de perilleuse voie et se ie vueill dire chose dont on me croie g i ai este dolans et esbahiz et tout ades et sanz gieu et sanz ris et diex merci et dont me venist joie quant ie ma douce amie n i avoie Tous jours li aieste loiauz amis et serai maiz en a quel leu que je soie si ferai ce je ai entrepris de ceste amour qui forment me maistroie or seroie ie folx se m en partoie quar touz jours a ieste a son devis et serai maiz tant com sera juis et par raison se je or li failloie quantque i ai fait par droit perdre devroie Ja nus serjuces ne sera mais peris a fin amant qui en douz lieu l emploie maiz li miens est en aventure mis quar tant redout celeu mes cuers sa ploie le cors a gent mamelete supis gorge pluz blanche que n est ne nois ne lisce n i faut pas ele est et simple et coie maiz ele a cuer felon qui trop mesfroie Ie me plaig mout del debonere uis du biau samblant que trouver i soloie qu ele me fist tant qu ele mot soupris par trahison qu au treble multeploie ma fait chose que dire n oseroie quant mes gardoit dont me faisoit un ris lors m ert auis que fusse en paradiz quant mieuz la serf et ie pluz en desvoie du guerredon que avoir en devoie Je sai de voir que g i ai anemis faus et felons mout dout qu el ne les croie qui par mentir se sunt si avant mis qu il meslongent de ce qu avoir voudroie u je di voir la leaus foloie 