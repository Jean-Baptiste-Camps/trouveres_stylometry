En icel tanz que ie voi la fredournoif et gresill remanoir et boschage foillissent tot encontre la douçour du tanz d este chantent oisel sauvage et resbaudit chante chascuns en son langage Ha las chaitis et ie tout ades plour fors qu en chantant ramentoif ma dolour que i ai souferte ades en mon corage morir en cuit quar point ne m assoage Esfreez sui durement de paour qu a des i voi ma perte et mon damage mout a este longement a sejouroie en mon cuer a pou que je n enrage si neu pieca grant joie en mon corage maintenue ai a desloial amour dont ja ne quit vis eschaper nul jour que nus ne puet guerit de tel malage s il n a le cuer felon faus et rolage Qui com blasme je ai mout grant honour destre loial si mentieig a pluz sage et tout avant ai ie pris le piour quar pris m en sui a cruel seignourage si m i sui touz otroiez en servage las g i cuidai trouver si grant douçour quant je l oi tenir a la meillour maiz ne savoie mie bien son usage g i ai trouve felenie et outrage Ce poise moi qu il m en couvient blasmer quar i aies te lonc tanz en sa baillie je m enamaisse assez mieuz a loer maiz mile foiz . vers moi ne s umelie si est bien drois que verite en die je ne sai point losengier ne chuer ne de bonte je ne m en sai loer qu ele n i est ne je ne n i truis mie ne sui pas cil qui avant coup mercie Or ne me sai ie mais en qui fier puzque dele que i aimme contralie qui me deust de touz mes maus saneret c est cele qui du tout me desfie si me het pluz que au tolir la vie tost me deçut par biau samblant moustrer par contenance et par son biau parler or n ai de li ne confort ne aie je n i . cuidoie avoir mort desservie 