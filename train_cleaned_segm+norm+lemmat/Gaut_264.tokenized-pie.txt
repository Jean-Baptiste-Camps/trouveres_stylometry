la gent dient pour coi ie ne farz chanz pluz legiers et meilleurs a retenir maiz ne sevent qu amours me fait sentir quar de celui u l amours est pluz granz convient mouvoir les chanz fors et pesans qui mainz ame de lui convient venir les febles chanz que chascuns puet furnir qui ne le set demant le as fins amans s amours est si vertueuse et poissanz Tuit cil qui sunt devroient obeir afine amour com en est pluz vaillant larges courtois sages et entendans quar nule rienz ne puet d amors venir qu il ne soit bon pour le siecle tenir maiz il est tant des felons mesdisanz qui guerroient amours et ses a amanz si que vers eus ne poom mais guerir celeement nous convendra servir mout sui iriez entrepris et dolanz desoremaiz ne ferai fors languir quant n oserai ne aler ne venir la u cele est qui est mes drois guaranz quar vilenie a maiz mout de serganz a grant dolour m en convendra tenir comment me puis vers ma dame couvrir que je aim plus que rienz qui soit vuianz helas conment la serai es chivaus Certes amours pour fol se doit tenir qui de vous part et en est es longanz ja faites vous les dolereus joianz et les ioianz refaites mal soufrir de tel doleur dont il cuident morir c est de courrous et de granz mautalenz tant com durent mout en avom mal tanz maiz douce pais en puet apres venir sachiez qu amors ne fait fors rafreschir veillier penser painnes travaus ahans ceus qui aiment tout ces convient soufrir et tante rienz en bongre retenir de nul anui ne doit estre esmaianz cil qui veut estre a haut don atendanz ainz le doit mout doucement desservir et de fin cuer loiaute maintenir et qui crie l enseigne as repentanz il n aura nul des guerredons plaisanz bele de moi ne soiez ja dou tans je vous serai fins leaus voir disanz 