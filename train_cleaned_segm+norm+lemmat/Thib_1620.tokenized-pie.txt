Contre le tans qui devise yveru pluie destee la mauviz se debrise qui de lonc tans n a chante ferai chancon quar agre me vient que i ai em panse amors qui en mois est Douce damise bien m a droit son dart gete me de franchise n ai je point en vos trove s ele ne s i est puis mise quei ne vos esgarde trop aves vers moi fierre mes ce fait vostre biaute ou il n a point de devise tant en i a grant plente En moi n a pas atenance que je puisse aillors penser forsqu a liou quenoissance ne merci n i puiz trover . bien sui fez por lui amer car ne m en puis saouler u quant plus auraicheance plus la mi couvient douter d une rien sui en doutance que je ne puis plus celer que li nait i poi d enfance ce me fait desconforter que se tot ma bon panser ne l ose ele demostrer si feist qu a sa semblance le poisse deviner mes que je li fis proiere u la pris a esgarder me fist amors la lumiere des jelz par le cuer passer cil conduiz me fait grever dont je ne me sai garder n il ne puet torner arriere li cuer mielz voldroit crever Dame a vos m estuet clamer u que merciz vos requiere diex m i doint merci trover 