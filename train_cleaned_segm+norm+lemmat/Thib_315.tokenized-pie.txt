Je ne voi mes nului qui gent ne chant ne volentier face feste ne joie por ce ai ge demore longuement que n ai chante einsi que je soloie ne je n aurai eu conmandement por ice saige dit folement en ma chançon por ce que je voldroie ne m en doit on reprendre Grant pechie fait qui fin ami reprent n il n aime pas malement qui por dis se chastoie la costume est tex des fins amans plus pense a li il plus se desroie qui en amor a tot cuer talent il doit soffrir bien mal merciant qui einsi ne fait il se foloie ne ja n aura grant joie en son vivant si m aist dex onques ne vi nului tres bien amer qui s en poist retraire cil est fox fel plains d anui qui autrement velt mener son afaire hai saviez este la ou je fui douce dame sainz rien d amors connui vostre fins cuers qui si pert debonaire auroit merci sonques riens l ot d autrui Qant plus men chauce amors mains li fui cist max est bien a toz autres contraires que qui aime ains Dex ne fist celui n estuit souvent de ses max joie faire de vos amer onques ne me recrupuis cele eure dame que vostre fui que mes fins cuers me fist tant a moi plaire dont maugre soi de ce que ie l en crui Si sui pensis que que ne sai que ie quier fors que merci dame si vos agree que bien savez ja n iert en reprouvier d orguellex cuer bone chancon chantee mes par pitie se doit on essaucier ne ja orguaus ne s i doit herbegier la ou il a d amors tel renomee ainz doit le sien bien fere avancier Chançon di li que tot ce n a mestier que s ele avoit cent foiz ma mortivree si m estuet il remeindre en son dangier 