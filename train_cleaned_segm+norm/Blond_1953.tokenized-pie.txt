De la pluz douce amour me convient a chanter qui jamaiz a nul jour puisse joie douner tant ai donce dolour por ma leal amie u qui ja n iert desservie si proi dieu et aour qu ele maint sans fausser quar mes cuers len afie Sens et pris et valour biaute bonte vis cler a ma dame et hounour ce me fait ramembrer u la joie et la dolour pour quoi l ai tant servie si n en partirai mie por autre dame amer quel monde n a meillour ce me fait desirrer u sa douce compaignie Toute ma joie maint en amer leaument et ceste amours destraint mon cuer tant doucement que mes cors ne s en plaint tant en ait grief martyre se pour amer empire u gent guerredonarent quar nus hom quu bien amt ne puet avoir tourment u que plour ne vaillent rire Dame qui que se plaint de vostre encombrement un endroit moi ne remaint u l amours qui si mesprent doucement me destraint pour ce n en sai que dire si ne nos escondire vostre commandement amours proi quel m en saint a faire vo talent u si qu a moi n aiez ire Dites moi que ce foit que tant me mescreez que cist miens cuers ne soit autre que vous dounez certes il ne l feroit pour chose qui soit nee se de vous ert sevree ma douce volentez bien sai qu il s ocirroit pour dieu ni mes pensez u n estes pas enganee ja amours ne m otroit que de vous soie amez u s a tort ne me mescroit u li cuers que vous avez decussoit qui de√ßoit ce qu a son cuer agree pluz estes desirree je ne sai se iai droit ja tant ne m amerez u pluz ne soiez amee 