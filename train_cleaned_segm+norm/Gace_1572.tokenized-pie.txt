Chanters me plaist qui de joie est norriz quar par esfors ne puet nus chancon faire puisque soulaz est de fin cuer partiz painne i couvient ainz com li puist retraire maiz cil qu amours et talens fait chanter de legier puet bone chancon trouver ce que nus hom ne feroit sanz amer de bone amour est mes cuers esjois onques n ama cil qui s en puet retraire li anuious en font plaintes et cris qu ele ne deigne a son service atraire maiz ma dame doi ie mout mercier qui nuit et jour me fait a li penser si ne me puet de rienz tant honorer Quant je regart son cors et joises dis et voison vis touz li cors m en esclaire apres en sui dolanz et esbahiz u quant je ne puis de grant joie a chief traire et ie conment quant nos a li parler nen ai voloir qu ele deignast cuider tant me convient sa grant valour douter 