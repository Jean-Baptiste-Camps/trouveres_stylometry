Dame merci se i aim trop hautement ne me vueilliez pour ma folour grever merci vous proi issi faitierement qu il ne vous poist se je vous vueill amer qual souvenir me puis tant deliter en vo gent cors u il n a qu amender quar dieux le fist seur tous autres pluz gent Ahi amours com savez sagement ceus que volez a vostre part tourner que avant faites a lor oez un present qu il ne puissent a lor cuers trestourner einsi me fait amours embri counter que pour ma mort me fait a despenser u la u valours et raisons me desfent Raisons me dit etraisons me consent u douce dame que je vous doie amier marz vo biautez qui matise et esprent un est la raisons qui bien me puet grever quar n est pas drois que doiez avaler vostre haut pris pour moi tant alever u se par pitie raisons ne le consent Seurais amis puet nul recouvrement en gentil cuer ne en loial trover dont ne doit pas amours son jugement desloiaument encontre moi fausser qu ele doit bien par tout droit delivrer ce qu ele veut pour li embricouner quant mis i sunt par son esforcement Certes dame se ja un trop folement u mis ne m en doit les colpes demander qu amoirs fait si de moi a son talent que ne me puis de rienz amesurer quar li delit de joie desirrer me done ades et si me fait penser u tant que je sui hors de mon escient 