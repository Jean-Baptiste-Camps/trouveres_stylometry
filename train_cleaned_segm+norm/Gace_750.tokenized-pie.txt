foille ne flours ne rousee ne mente ne chans d oisel ne me puet conforter ne mes cuers n a pooir qu il se repente  de ma dame seruir et honourer en dolour est m esperance finee dont ma painne m avra longue duree qu en desconfort et en lontain desir Ovoi qu amours fait ma joie defenir bien m est auis qu amours veut que je sente trestouz les maus qu ele me puet doner et ma dame imet toute s entente qu ele me veut a son pooir grever c est a grant tort se ma mort li agree car je l aim pluz que moi n autre rienz nee et s il li plaist certes bien vueill morir  quan par ma mort la puiz a gre seruir 