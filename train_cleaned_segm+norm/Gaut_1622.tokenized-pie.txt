quant la saisons s est demise del tanz d este bel et plaisant qu il fait froit et vente bise et li oisel sint tuit taisant lors me semont que je chant́ amours qui mesprent et atise et me fait estre par samblant envoisie en itel guise  que du cuer plour la vie chant par grant force de justise fait amours de moi son talant trop me tient a sa devise et si n est mie avenant  ce qu el m ocit mes iex voiant  me fait que mes cuers l eime et prise pluz que nule autre rienz vivant sanz orgveill et tout sainz faintise ne faiz fors que merci demant Ou sera ele donc prise la merciz que vois pourchacant onques n i trovvai franchise ne d autre ne la vois querant et s ele m i faut de guarant donc sai je bien que je ai ma mort qui se en liet en son bel samblant maiz ce me reconforte et prise  que se je muir c est por vaillant 