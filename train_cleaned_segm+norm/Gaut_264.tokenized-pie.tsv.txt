la gent dient pour coi je ne farz chanz  pluz legiers et meilleurs a retenir maiz ne sevent qu amours me fait sentir quar de celui u l amours est pluz granz  conuient mouvoir les chanz fors et pesans qui mainz ame de lui conuient venir  les febles chanz que chascuns puet furnir qui ne le set demant le as fins amans  s amours est si vertveuse et poissanz Tuit cil qui sunt devroient obeir afine amour com en est pluz vaillant larges courtois sages et entendans quar nule rienz ne puet d amors venir  qu il ne soit bon pour le siecle tenir maiz il est tant des felons mesdisanz qui guerroient amours et ses aamanz si que vers eus ne poom mais guer irceleement nous convendra seruir mout sui iriez entrepris et dolanz desoremaiz ne ferai fors languir quant noseraine aler ne venir  la u cele est qui est mes drois guaranz quar vilenie amaiz mout de serganz a grant dolour m en convendra tenir comment me puis vers ma dame couurir que je aim plus que rienz qui soit vuianz  he  las conment la seraies chivaus Certes amours pour fol se doit tenir  qui de vous part et en estes longanz ja faites vous les dolereus joianz et les joianz refaites mal soufrir de tel doleur dont il cuident morir c est de courrous et de granz mautalenz tant com durent mout en avom mal tanz  maiz douce pais en puet apres venir  sachiez qu amors ne fait fors rafreschir oeillier penser painnes travaus ahans ceus qui aiment tout ce sunvient soufrir et tante rienz en bon gre retenir  de nul anui ne doit estre esmafanz  cil qui veut estre a haut don atendanz ainz le doit mout doucement desseruir et de fin cuer loiaute maintenir et qui crie l enseigne as repenta nz  il n avra nul des guerredons plaisanz bele de moine soiez ja dou tans  je vous serai fins leaus voir disanz 