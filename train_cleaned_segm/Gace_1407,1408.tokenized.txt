Des or me uueillesioir en chantant  en tel maniere que iamaiz ne quier issir deriẽz qumours me requiere que si bel
m a fait choisir qu a l un ne puis maiz faillir u bel uiure u bel morir  en merci et en proiere Et puiz qu il uient
a plaisir a la debonaire fiere quele mon chant deigneoir toute autre rienz mete arriere qu einsi me puist biens uenir ꝯ
ie pl᷒laim et desir que ne sauroie iehir ꝯ pluz i pens pluz laichiere Et s aucune foiz m air pour fole gent
nouueliere tost me conuient reuenir a ma matere premiere dont n ẽ querroie partir maiz tant redout le mentir que
souent me font fremir  de lor maudire en derriere Quant sa grant biaute remir qui est tant fiere et entiere le biau
cors qu a grant loisir fist diex en ioie pleniere les biaux ieux qui pour trahir ne seuent clorre nourrir  sachiez q̃
d a li uenir  est ma uolentez maniere Sel me daignoit retenir diex si tres ioianz en iere maiz ce m a fait esbahir
qu ele n est pas coustumiere de tel guerredon merir n autres ne m en puet guerir pour ce ne doi acueillir uolente fausse
et legiere ꝯ ne se puet mieuz honir que de son bon repentir si uueill mieuz en ce morir ne iamais partis nen iere
Chancons di mon bel desir qu a li sel me deigne oir n en doit on nule aatir  d espaigne trusqu en baiuiere Biaiullandois
li grief souspir qu a larron faiz sanz dormir me font uolẽtiers guenchir  uilainne gent mal par liere
