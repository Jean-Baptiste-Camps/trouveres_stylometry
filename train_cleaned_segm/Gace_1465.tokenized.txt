Sauez pour coi plaig et souspir seigneur n en faiz pas a blasmer touz iours m estuet ma mort seruir d amours ne puis mon
cuer oster mes honeurs m est d einsint morir si en uueill mieus ma mort soufrir tant qu a pluz en puisse monter S amours
me fet ses maus sentir ne m en doit il mie peser c autres nes puet mes soustenir une heure sanz soi reposer mes ie sui
amis sanz mentir ia diex ne me lait repentir ï…¡ car en amant uueil bien finer Amours tel heure ui iadis que uous me
leissiez en pais mes or sui ie loiaus amis c autre rienz ne me grieue messerai ie donc par uous ocis nenil trop
auriez mespris quant ie tout pour uous seruir laiz Ha cuers de noient t esbahiz ia n ama onques hom mauuaiz serf tant
que tu aies conquis ce que pluz desirres touz dis uoire cors maiz la mors m est prez
