Quant l erbe muert uoi la fueille cheoir que li uens fet ius des arbres descendre adonc ꝯuient les dous chanz remanoir des oiseillonz qui n i po ent entendre lors me conuient a amours mon cuer rendre maiz par pechie cuidai ailleurs entendre Mout a amours grant force et grant pooir qu en contre li ne se puet nus desfendre fors anuieuz cui n en deigne chaloir car hontes est de lor seruiice prendre et qui de li ne ueut sa ioie atendr e  sache pour uoir sa doleur en est mendre Bien puis amer ma dame sanz proiier car ce n est pas amours qu a moi apende qu il n est pas drois ne dire ne le quier que de si haut si bas pour moi descendes e granz pitiez qui toute rienz amende  ne uaintraison en soi tant que m entende Amer m estuet que ie nel puis leissier ne ia raisons ne droiz nel me desfende qu amours me puet de grant i oie auancier pluz que uertus qui en cest mont s estende et se li plaist que ses ualours me uende perdus me sui ne sai qu a moi me rende Tant fait amours souent uiure et morir que ie ne sai de mon mal trait que dire quant pluz i pens pluz m estuete sbahir et pluz et pluz me double mon martire maiz de legier uainquisse paine et ire  se biau samblant fussent sans escondire I aim la meilleur que nus hom sache eslire bien ait mes cuers qui tele la desirre certes maiz cil qui po ramour empire  n a en li droit pour neient en souspire 