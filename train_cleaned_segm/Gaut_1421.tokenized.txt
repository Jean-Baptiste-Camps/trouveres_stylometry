De cele me plaig qui me fait languir en une maniere et dirai conment quar ainc ne la seumil iour tant seruir queu
peusse auoir son guerredounement si ai endure bien et loiaument n onques ca ne la ne uout mes cuers guenchir si m en
amene ie cuit pluz malement n encore ne n a talent de moi merir qui dur seigneur sert felon loier atent en ceste
maniere me conuient soufrir Ma dame por dieu fraigniez uostre talent ietez uostre ami de cest felon air se uous le
tenez einsi pluz longuement sachiez tot de uoir moi conuendra morir seinsinc morir me laissiez uostre en sera li
pechiez sachiez quant ie uous uoi de rienz ne sui si liez Mout uous port bone foi ꝯme uostre sougiez pour cest droiz
q̃ couroi hastif de moi prengiez Pas ne uous doi trouuer male qu ainc ne serui de trigale et maiz t entrit et chante
et bale qui la pense a mout male Teuz gens font samblant d amer loiaument qui cuers ont felons de mal aire proient
durement et destraignanment ꝯ cil qui bien le seuent faire et guardez uous ent dame de tel gent haez et fuiez lor
afaire On ne les doit mie atraire qu il seruent de blasme faire nus ne les hante souuent  ni paires en ont honte et
aueques contraire On de doit bien guarder des felons hounourer compaignie tenir et bel samblant moustrer s en doit len
mout douter ꝯ en puet maloir Dame tant bel uous chastie qui uous enseigne a couurir uers la pute gent haie dont nus
biens ne puet uenir sachiez bien qual departir  ꝯnoist on le reuenir menconges aime et gas qui tel gent bee a
maintenir ainc n ama lor soulaz  qui trahis n en fust au partir Nus n aime sanz trecherie qui ia par euz ait nul
confort felon sunt et plain de mue sunt mout de gent a lor acortie uons di bien en mon descort  lor bien uueillanz ne
sui ie mie
