N est pas a soi quieimme loiaumer coraument ne cil amis qu amours ne puet destraindre et sachiez biẽ qui de li se desfent  qu il ne porroit a haute homour ataindre li uiguerouz ne s i pueent desfendre maiz qui miuz uaut ancoiz si leisse prendre d amours sunt tuit lib ie n a deuise  ne ia sanz lui n iert grant ioie conquise Faus et felons uoi ceus conmunement qui se painnent d abaissier et destraindre ioie et honour sanz lo ramendement maiz grant amor ne puet pour eus remaindre mal mont il fait ne ia pour ce n iert mendre ma uolente de seruir ne d atendre si seruirai et ne sai en quel guise  uiegne si haut  de si bas par seruise Diex qui en moi fist pluz quẽ autres cent amours uenir et croistre et estre graindre m en doint ioir issi ueraiement  ꝯ ien ai cuer ne nul talent de faindre  uers ma dame qui ne l os faire entendre mieuz uueill mon cors de douce mort souprendre  qu ele de moi soit ia nul iour requise  maizelset bien qu est pitiez et franchise Se touz li mons sauoit ce que ie sent  nis li felon deuroient ma mort plaindre qu en morant uif si ꝯ amours consentet ne me puet trop greuer ne destraindre tel gre mesai c onques osai emprendre si haute amour qu a moi ne doit descendre  li guerredons ne ia n en iert seurqui se  ce leu touz biens et biautez est assise Ie n ai mestier de desconfortemẽt n a males gens ne se fait nul ꝯ plaindre maiz qui aimme il set bien et en tent  que grant amour n est pas legiere a faindre quant il li plait en fin cuer a descendre  il n a pooir qu il s en puisse desfendre et ele est si dedenz mon cuer reprise  la merci dieu qu a mon gre me iustise Renaut chantez en qui ualeurs est mise  quar l eissiel ont li dui de saint denise 