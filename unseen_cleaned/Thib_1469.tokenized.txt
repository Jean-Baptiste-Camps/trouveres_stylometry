Li douz pensers  li douz souuenirs mi fait mon cuer espanre de chãter  fine amor qui ne m i lait durer qui fait les
siens en ioie maintenir  met es cuers la douce remembrance por cest amors de trop haute poissance qui en esmai fait
home resioir ne por doloir Sens  honor ne puet nus nus maĩ nou laist de lui partir tenir s il n a en soisenti les
max d amer n a grant ualor ne puet por rien monter non q̃s en soi nou uit nus auenir par ce uos pri d amors droite
semblance qu en ne s en doit partit por esmaiance ne ia de moi nou uerroiz auenir que toz parfais uueil en a mors morir
Dame se ie uos osasse prier ml̃t me seroit ie cuit bien auenu mes il n a pas en moi tant de uertu que deuant uos uos
os bien auiser ice me font  m ocist  m esmaie uostre biauce fait a mon cuer la plaie que de mes ielz seul ne me puis
aidier dou resgarder dont ie ai desirrer Qnͣt me couuient dame de uos loignier onques certes plus dolens hom ne fu
 dex feroit ce croi por moi uertu se ie iames uos pooie aprochier que toz les biens toz les max que i aie ai ie de
uos douce dame ueraie ne ia sanz uos nus ne me puisse aidier n ou fera il qui m auroit mestier Des grans biautes
dõt nus hom n a pooir qu il en deust la cinquantisme part li dit plaisant li amoreus regart mi font souuent resioir 
doloir ioie en atent que mes cuers a ce bee la paors rest dedens moi entree ensi m estuet morir par estouuoir en
gnͣt esmai en ioie  en uoloir Dame de qui est magnͣt desirree saluz uos mant d outre la mer salee com a celui ou ie
pensmam soir n autre pensers ne me fet ioie auoir
