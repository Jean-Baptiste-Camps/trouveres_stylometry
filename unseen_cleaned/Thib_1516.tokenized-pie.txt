DAme cist vostre fins amis qui tot son cuer a en vos mis de vos amer est si sorpris que de joru de nuit est pris vos mande que sachiez de voir qui vos aime sans decevoir en vos amena pas Dame qant de vos me souvient une tex joie au cuer m en vient mespris qu amors me lace qui me tient vostre douz resgars me sostient qui souef male cuer emble u souvent mara il semble que de vos toute joie vient Amors aiez de moi merci que mon cuer qui n est mie ci faitez joiant u proiez li que il li souviegne de mi mes certes vos nen ferez rien que je vos aim sor toute rien por ce sou metrez en oubli Conques nus qui vos amast tant com je faiz qui toz jorz entent a vos servir veraiement pro ces ont perdu li amant que trop lor faites acheter ce dont il devroient chanter diex si faites pechie trop grant Dame merci merci cent foiz pitiez vos praigne a ceste foiz de moi qui sui issuz destroiz por vos qu or sui chauz or sui froiz or chant or pleur or sospir je conmant a vos mon espir ne sai se merci en auroiz 